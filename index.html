<!doctype html>
<html lang="hr">
  <head>
    <title>Svetlana Volarić</title>

    <meta charset="UTF-8" />
    <link rel="stylesheet" href="simple.min.css" />
    <style>
      #portrait {
        float: right;
        margin: 1em;
      }

      #book {
        float: left;
        margin-top: 1em;
        margin-right: 0.5em;
      }

      p {
        text-align: justify;
      }

      .notice {
        background: var(--accent-bg);
        border: 2px solid var(--border);
        border-radius: 5px;
        padding: 1.5rem;
        margin: 2rem 0;
      }
    </style>
  </head>
  <body>
    <h1>Svetlana Volarić</h1>

    <p>
      Rođena je 23. svibnja 1925. godine u Taškentu SSSR od mame Jelene
      Černiševe Ruskinje i oca Vjekoslava Volarića iz Vrbnika. Umrla je u
      Zagrebu 14. siječnja 2002.
    </p>

    <p>
      Svetlani Volarić je bilo 15 godina kada su je Talijani osudili na smrt.
      Žrtva kapitulacije. Niti 16 joj nije bilo i ponovo su je zgrabili – sada
      Nijemci. Započela je put patnje, koji je donosi u Auschwitz, Ravensbrück i
      Wittenberg. Preživjela je. Bila je mlada i otporna. Vratila se u domovinu,
      na otok Krk, školovala i postala spisateljica i slikarica.
    </p>
    <p>
      Sa samo 16 godina Svetlana Volarić, poput drugih vršnjakinja diljem
      <img src="svetlana.png" id="portrait" />
      pokorene Europe, dovedena je u “najmoderniji” koncentracijski logor u na
      cističkoj Njemačkoj – Auschwitz. Ovo je priča o strahotama zatvora za
      nevine. To su bili zatvori gdje su djeca bila optužena kao politički
      zločinci. To su bili logori gdje se čovjeka ponižavalo fizički ali i
      psihički. Iznurivalo se besmislenim poslovima. U tom paklu ono što je
      najviše ljutilo i lomilo psihu ljudi bilo je nebo. Njegova spokojnost je
      izluđivala. Mnogi su se pitali kako može biti tako ravnodušno, kao da se
      pod njim ne događaju strahote. Ali unatoč proklinjanju nebo je i da lje
      ostajalo mirno i spokojno. Zrak težak i zagađen dimom obližnjeg
      krematorija čiji su plamenovi sablasno lizali nebo slabio je ljude svakim
      danom sve više i više dok god se i oni sami ne bi našli u tim
      krematorijima. Ali unatoč boli i jezi nisu odustajali. Borili su se za
      dostojanstvo i goli život.
    </p>

    <section class="notice">
      <img src="knjiga.jpg" id="book" />
      <p>
        Zahvaljujući Udruzi antifašističkih boaraca i antifašista otoka Krka
        knjigu "U paklu su zvijezde ravnodušno sjale" možete preuzeti besplatno.
      </p>

      <p>
        <a href="knjiga.pdf">Preuzimanje</a>
      </p>

      <p>
        Ono što ovu knjigu izdvaja od ostalih, jest jedna toplina iliti jasno
        demonstrirana ljudska potreba da se zlo potisne u drugi plan, a da ono
        dobro izađe u prvi, odnosno da ljubav prestigne mržnju, a razumijevanje
        želju za osvetom. (Franjo Butorac, 2015.)
      </p>
    </section>

    <hr />

    <article>
      <p>U cijelosti prenesen tekst sa noc-muzeja.hr</p>
      <header>
        <h2>Izložba: Vrbničko kulturno društvo FRANKOPAN</h2>
      </header>

      <p>
        <img src="pozivnica_2024.jpg" />
      </p>

      <p>
        Noć muzeja u Vrbniku povodom Dana sjećanja na žrtve holokausta i
        sprječavanja zločina protiv čovječnosti bit će posvećena slikarici i
        književnici vrbničkih korijena SVETLANI VOLARIĆ (1925.-2002.) koja je sa
        16 godina preživjela čak tri koncentracijska logora: Auschwitz,
        Ravensbrück i Wittenberg, a svoja potresna iskustva pretočila je u slike
        i riječi. Po prvi put će njezino stvaralaštvo biti prezentirano u
        Vrbniku. Bit će otvorena izložba pod nazivom "SVETLANA VOLARIĆ -
        POVRATAK KORIJENIMA" te održan prigodni glazbeno-scenski program učenika
        vrbničke osnovne škole "U PAKLU SU ZVIJEZDE RAVNODUŠNO SJALE".
        Učiteljice povijesti održat će kratka predavanja o holokaustu i
        stradanju Vrbenčana u Drugom svjetskom ratu.
      </p>
      <p>
        <strong>18.30 - 18.45 Otvorenje izložbe</strong> Bit će izložene slike
        inspirirane logoraškim iskustvima tijekom Drugog svjetskog rata te slike
        zavičajne tematike inspirirane otokom Krkom uz uspomene na baku njezina
        unuka Andrea Zvonimira Crnkovića.
      </p>
      <p>
        <strong
          >18.46 - 19.00 GLAZBENO-SCENSKI PROGRAM "U PAKLU SU ZVIJEZDE
          RAVNODUŠNO SJALE"</strong
        >

        Inspiriran je istoimenom knjigom Svetlane Volarić, a izvest će ga
        učenici osmaši vrbničke osnovne škole.
      </p>
      <p>
        <strong>19.01 - 19.15 PREDAVANJE "HOLOKAUST"</strong>

        Održat će učiteljica povijesti Iva Dujmović.
      </p>
      <p>
        <strong
          >19.16 - 19.30 PREDAVANJE "VRBNIK U BURI DRUGOG SVJETSKOG
          RATA"</strong
        >

        Održat će učiteljica povijesti Dina Valković.
      </p>
      <p>
        <strong
          >19.31 - 19.45 UČENIČKI RADOVI "SVJEDOČANSTVA NAŠIH PREDAKA"</strong
        >

        Bit će prikazani učenički radovi u okviru projekta "PROŽIVLJENA
        POVIJEST".
      </p>
    </article>

    <article>
      <p>U cijelosti prenesen tekst sa bodulija.net</p>
      <header>
        <h2>
          Međunarodni dan sjećanja na žrtve Holokausta: Otvorenje izložbe “U
          paklu su zvijezde ravnodušno sjale”
        </h2>
      </header>

      <p>
        Ovim postavom kojim će dominirati potresni slikarski portreti Svetlane
        Volarić inspirirani njezinim logoraškim danima, na simboličan se način
        odaje počast svim otočankama i otočanima (ali i ostalim žrtvama) koji su
        svoje živote izgubili u talijanskim i njemačkim konclogorima
      </p>
      <p>
        U zajedničkoj organizaciji Udruge antifašističkih boraca i antifašista
        otoka Krka i Centra za kulturu Grada Krka, obilježavanje Međunarodnog
        dana sjećanja na žrtve Holokausta održat će se u krčkoj Galeriji
        Decumanus, u petak, 27. siječnja 2023. godine, kojom prigodom će, u
        18.00 sati, biti otvorena izložba U paklu su zvijezde ravnodušno sjale.
        Postav će združiti slikarske i literarne radove Svetlane Volarić, kao i
        radove učenika Osnovne škole Fran Krsto Frankopan Krk.
      </p>
      <p>
        Međunarodni dan sjećanja na žrtve Holokausta počevši od 2005. godine,
        sukladno odluci Ujedinjenih naroda, svake se godine obilježava 27.
        siječnja, sa zadaćom očuvanja sjećanja na žrtve Holokausta, kao i
        poticanja razvoja obrazovnih programa o genezi i povijesti Holokausta,
        čime se želi pokazati odlučnost u pomaganju sprečavanja čina genocida u
        budućnosti.
      </p>
      <p>
        Ovim postavom kojim će dominirati potresni slikarski portreti Svetlane
        Volarić inspirirani njezinim logoraškim danima, na simboličan se način
        odaje počast svim otočankama i otočanima (ali i ostalim žrtvama) koji su
        svoje živote izgubili u talijanskim i njemačkim konclogorima,
        educirajući, pritom, mlade o opasnostima pojedinih ideologija koje su u
        jednom povijesnom trenutku, i ne toliko davnom, rezultirale sramotnim
        Holokaustom.
      </p>
      <p>
        Izložba U paklu su zvijezde ravnodušno sjale javnosti će biti dostupna
        sve do 16. veljače, svakim radnim danom od 10.00 do 13.00 sati ili uz
        prethodnu najavu Centru za kulturu Grada Krka telefonom na 051 220 041
        ili mailom na
        <a href="mailto:kultura@gradkrk.net">kultura@gradkrk.net</a>.
      </p>
      <p>
        <img src="izlozba-krk-2023.jpg" />
      </p>
      <p>
        Slikarica i književnica Svetlana Volarić intenzivnije se započinje
        baviti slikarstvom nakon smrti oca, slikara, rodom iz Vrbnika. Završila
        je likovni smjer na VPŠ u Zagrebu. Upisala je Akademiju likovnih
        umjetnosti u Ljubljani i Filozofski fakultet u Zagrebu, no udajom je
        prekinula studije. Izdala je dvije knjige i surađivala s različitim
        časopisima. Slikala je i izlagala samostalno te s Grupom ’69., u zemlji
        i inozemstvu. Slikanjem i pisanjem progovarala je o otoku Krku, njegovim
        krajolicima, ljudima, ženama te ratnim zbivanjima i miru. Koristila se
        svim slikarskim tehnikama jer je zanat savladala još uz oca.
      </p>
    </article>

    <article>
      <p>U cijelosti prenesen tekst sa kulturpunk.hr</p>

      <header>
        <h2>U paklu su zvijezde ravnodušno sjale</h2>
      </header>

      <p>27.01.2012 - 10.02.2012, Krk - Galerija Decumanus</p>
      <p>
        Izložba će biti održana povodom Međunarodnog dana sjećanja na žrtve
        holokausta.
      </p>
      <p>
        Otvorenje izložbe u organizaciji Udruge antifašističkih boraca i
        antifašista otoka Krka je u petak, 27. siječnja u 18 sati.
      </p>
      <p>
        Postav koji sjedinjuje povijesno istraživanje Mirele Caput i Ines
        Grgurine, slike Svetlane Volarić, ali i nekolicinu zanimljivh artefakata
        iz otočke povijesti, ostaje otvoren do 10. veljače, a moguće ga je
        razgledati svakim radnim danom od 10 do 12, te od 17 do 19 sati.
      </p>
    </article>
  </body>
</html>
